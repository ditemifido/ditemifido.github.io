---
layout: page
title: Progetti per allevamenti
permalink: /attivita-3/progetti-per-gli-allevamenti/
---
<article>
  <h1>{{ page.title }}</h1>
  <p>E’ un percorso che segue la futura mamma durante la gravidanza e i cuccioli
    da appena nati fino al momento dell’adozione. Consiste in una serie di
    incontri presso l’allevamento che servono per costruire le basi del
    carattere del cane.</p>

  <p>Si è visto che lo stato emotivo della madre influenza il cucciolo che
    si trova all’interno del suo ventre; quindi è fondamentale che la cagnolina
    sia rilassata, faccia esperienze positive e non subisca traumi in questo periodo.
    Se la mamma è serena e tranquilla trasmetterà ai cuccioli delle sensazioni
    rassicuranti e questo permetterà di nascere più fiduciosi e propensi
    verso il mondo. Per questo è molto utile coinvolgerla in attività piacevoli
    e distensive (come la ricerca olfattiva) e con tipologie particolari di
    massaggi che oltre a rilassare la madre, vengono percepite dal cucciolo e
    lo predispongono al contatto con l’uomo.</p>

  <p>Una volta nati i piccoli, è importante manipolarli con cura e delicatezza
    in modo che si abituino ad essere maneggiati. Dalla terza-quarta settimana
    di vita i cuccioli cominciano ad esplorare il mondo che li circonda.
    E’ fondamentale arricchire il loro ambiente con giochi ed oggetti di forma,
    odore e dimensioni diversi, in modo da farli socializzare con cose nuove e
    aumentare il loro bagaglio di conoscenze. Già a questa tenera età si possono
    impostare delle piccole attività da fare con il cucciolo, come una semplice
    ricerca olfattiva, dei facilissimi problem solving o una mini MobilityDog
    fatta in casa… il cagnolino è estremamente recettivo ed ogni capacità
    acquisita in questo periodo rimarrà ben indelebile nella sua mente!</p>

  <p>Dalla quinta settimana d’età, quando inizia la fase di socializzazione vera
    e propria, è importantissimo che il cucciolo cominci a vedere ambienti nuovi,
    faccia molte esperienze, veda molte persone e cani estranei, oltre ai suoi
    familiari (sotto la supervisione di un esperto, che valuti quando il
    cagnolino è pronto a vivere una data esperienza). Questo permette di farlo
    crescere FIDUCIOSO del mondo che lo circonda, EQUILIBRATO dal punto di vista
    caratteriale, PROPOSITIVO e CURIOSO di fronte alle novità.</p>

  <p>Un cucciolo ben socializzato è un cane adulto FELICE ed EQUILIBRATO!
    Per questo è fondamentale un buon lavoro durante i mesi che precedonprogetto
    per gli allevamenti Parmao l’adozione, che non dovrà mai essere prima
    dei due mesi d’età, in quanto rimanendo con la madre e i fratelli per i
    primi 60 giorni imparerà le regole per vivere in mezzo agli altri
    (come l’inibizione al morso, gli autocontrolli,…).</p>

  <p>Poi sarà compito del futuro proprietario continuare il lavoro eccellente
    fatto in allevamento e aumentare ancora di più il bagaglio di esperienze
    e conoscenze del cucciolo.</p>
</article>
{% include attivita.html %}
