---
layout: page
title: Percorsi di riabilitazione per problemi comportamentali
---
<article>
  <h1>{{ page.title }}</h1>
  <p>E’ un percorso che aiuta la coppia cane-proprietario a migliorare il
    loro rapporto, andando a risolvere le problematiche che lo rendono
    difficoltoso.</p>

  <p>A volte capita che vivere con un cane non sia affatto semplice, a causa di certi comportamenti del nostro amico a quattro zampe. E’ fondamentale capire il motivo che lo porta a comportarsi in modo poco adattativo per la vita quotidiana così da regolare la stabilità familiare.</p>

  <p>Spesso succede, ad esempio, che il cane in assenza del proprietario stia male, distrugga tutto quello che ha a portata, abbai causando problemi con i vicini… Bisogna capire il motivo del suo stato di disagio e magari andare a modificare la gestione del cagnolino, rafforzare la relazione tra le due entità, mutare la sistemica familiare, far capire al cane il suo ruolo all’interno della famiglia, lavorare per renderlo più sicuro ed autonomo...</p>

  <p>In certi casi invece il cane può avere paura di passeggiare per la città, in quanto le macchine, i motorini, i passanti, gli ambienti sconosciuti,… lo spaventano moltissimo. Anche in questo circostanza è importante comprendere il motivo di questo comportamento e andare a rimescolare tutte le carte in gioco.</p>

  <p>Altri problemi comuni possono essere l’aggressività verso le persone familiari o estranee, una forte iperattività che rendono il cane difficilissimo da gestire, o al contrario una forte depressione che impedisce al proprietario di entrare in comunicazione con lui.</p>

  <p>In tutti questi casi la vita quotidiana con il nostro amico a quattro zampe diventa estremamente complicata e disagevole; spesso il proprietario è preoccupato per il cane, ma allo stesso tempo privo di forze per aiutarlo.</p>

  <p>Il percorso di riabilitazione per problemi comportamentali è un programma specifico per la coppia cane-gruppo familiare, studiato su misura in modo da migliorare la condizione di vita di entrambe le parti che la compongono. Si valuterà passo dopo passo come procedere con il “cammino” intrapreso a seconda dei miglioramenti del cane e delle necessità del gruppo familiare.</p>

  <p>Per creare un cambiamento bisogna dare energia al sistema, in modo che abbia la forza per mutare e trovare un nuovo equilibrio che porti serenità all’interno di esso!</p>
</article>
{% include attivita.html %}
