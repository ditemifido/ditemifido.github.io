---
layout: post
title: Come vedono i cani?
categories: curiosità
permalink: /:year/:month/:day/:title/
summary: >
       Moltissimi pensano che i nostri amici a quattro zampe vedano tutto in bianco e grigio, ma non è affatto così! Infatti riescono a percepire dei colori, ma solo alcuni... 
tumb: /images/P1020916.jpg
more: true
---
Moltissimi pensano che i nostri amici a quattro zampe vedano tutto in bianco e grigio, ma non è affatto così! Infatti riescono a percepire dei colori, ma solo alcuni... Il dott. Pier Luigi Dodi, dell’Università di Parma, sostiene che:

<blockquote cite="Pier Luigi Dodi">
  <p>L’occhio del cane, se confrontato con quello dell’uomo presenta delle caratteristiche anatomofisiologiche simili, le differenze, invece, sono legate al diverso “stile di vita”. L’occhio umano, infatti, si è evoluto verso una visione diurna, mentre l’occhio del cane presenta una migliore visione crepuscolare e notturna. La visione dei colori nei primati, incluso l’uomo, è tricromatica in quanto è legata alla presenza nella retina di tre tipi di coni (rosso, verde e blu). I tre tipi di fotorecettori caratteristici dell’occhio umano riescono a percepire quindi l’intera gamma dei colori. I cani presentano solo 2 coni, non possiedono il cono di tipo verde, cioè i fotorecettori del cane sono sensibili esclusivamente alle tinte blu e giallo e pertanto sono incapaci a distinguere alcune tonalità dal verde al rosso.</p>
</blockquote>

Da quanto appena detto è chiaro che lo spettro visibile nei cani è diviso in due tonalità di colori: una che va dal violetto al blu (che viene percepita come grigio-blu) e una che va dal verde giallastro al rosso (che viene vista come giallo chiarissimo-giallo scuro). Quindi i cani sono incapaci di differenziare i colori che appaiono a noi uomini come verde, giallo, arancione o rosso.

E’ importante conoscere questa realtà quando giochiamo con il nostro amico a quattro zampe… infatti se lanciamo una pallina rossa su un bel prato verde, il cane non riuscirà a distinguere i due colori e molto probabilmente la troverà usando il suo fiuto infallibile, non la sua vista, per lui infatti la pallina risulterà appena un po’ più scura dell’erba. Mentre se lo facciamo divertire con un bel gioco blu, per lui è molto più semplice farsi guidare dalla vista, in quanto risalta molto sul prato che gli si presenta invece di colore giallastro.

Ecco un valido aiuto per scegliere i giochi dei nostri cani.

Se volete provare a vedere una vostra immagine attraverso gli occhi del vostro migliore amico, ecco qua un [link molto interessante](http://k9v.altervista.org/).