---
layout: post
title: Oddio la passeggiata!
categories: comunicazione, relazione
permalink: /:year/:month/:day/:title/
summary: >
        Per molti proprietari la passeggiata è un vero e proprio incubo. Il più delle volte il cane tira moltissimo e passa tutto il tempo con il naso per terra senza curarsi minimamente del suo compagno umano attaccato all'altro capo del guinzaglio...
tumb: /images/P1020916.jpg
more: true
---
Per molti proprietari la passeggiata è un vero e proprio incubo. Il più delle volte il cane tira moltissimo e passa tutto il tempo con il naso per terra senza curarsi minimamente del suo compagno umano attaccato all'altro capo del guinzaglio...

Spesso un comportamento del genere è il sintomo di una scorretta relazione tra i due soggetti e di una comunicazione errata.

Per questo è fondamentale instaurare un'ottima affinità con il proprio cane e un bellissimo rapporto di fiducia, così che il cane abbia piacere a seguirci e a fare un'attività con noi, in modo che la passeggiata diventi un momento che unisca cane e proprietario.

Chi vede dall'esterno questa coppia durante la passeggiata (ma non solo, anche in tutti i momenti di vita quotidiana!), deve pensare di essere di fronte a due ballerini che si muovono in modo armonioso e che ogni soggetto presti attenzione ai passi e alle esigenze dell'altro...

E non dobbiamo dimenticarci che per un cane annusare in giro è come per noi leggere un quotidiano, dove possiamo apprendere tutte le notizie del mondo che ci circonda...  quindi lasciamoglielo fare durante la passeggiata! Per lui è una cosa piacevolissima, può ricavarne un sacco di informazioni su chi è passato di lì e su quello che è avvenuto prima del suo arrivo.