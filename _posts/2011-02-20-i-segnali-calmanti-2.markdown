---
layout: post
title: I segnali calmanti...
summary: >
        Negli anni ’80, l’etologa norvegese Turid Rugaas dimostrò che i cani hanno le stesse capacità sociali dei lupi, soltanto che, a causa dell’addomesticazione, i loro segnali di comunicazione erano più difficili da leggere.
tumb: /images/P1020916.jpg
more: true
---

Negli anni ’80, l’etologa norvegese Turid Rugaas dimostrò che i cani hanno le stesse capacità sociali dei lupi, soltanto che, a causa dell’addomesticazione, i loro segnali di comunicazione erano più difficili da leggere.

Mentre i segnali comunicativi dei lupi hanno come scopo quello di interrompere un’aggressione, si è visto che quelli dei cani hanno più uno scopo preventivo, servono per evitarla. Per questo vennero chiamati “segnali calmanti”.

Girare la testa, distogliere lo sguardo, leccarsi il naso, immobilizzarsi, sedersi, sbadigliare, avanzare curvando, alzare una zampa anteriore, mettersi in mezzo, scrollarsi, grattarsi,… sono solo un esempio di questi segnali. Questi vengono utilizzati da un cane per segnalare all’interlocutore intenzioni pacifiche, per evitare minacce da un altro cane, per segnalare disagio durante l’interazione oppure per calmare sé stessi durante una situazione di preoccupazione e stress.

Il cane utilizza i segnali calmanti con noi così come lo fa con i suoi simili, spesso però questi segnali non vengono capiti dal proprietario e queste incomprensioni a lungo andare possono compromettere il loro rapporto. Per questo motivo è importantissimo imparare a riconoscerli e a saperli utilizzare a nostra volta, in modo da comunicare veramente con il nostro cane e creare una relazione basata sulla fiducia e sulla comprensione reciproca.