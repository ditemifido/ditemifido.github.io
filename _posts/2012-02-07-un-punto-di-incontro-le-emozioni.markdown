---
layout: post
title: Un punto di incontro, le emozioni!
summary: >
        Ti basta osservare un animale per cogliere le emozioni sul suo viso, nel suo sguardo e nella sua postura. Gli animali sono molto chiari nelle loro espressioni, se solo ci prendiamo il disturbo di osservarli e di capire.
tumb: /images/Anna-e-Ariel.jpg
more: true
---
Il seguente testo è tratto dal libro “L’abbaio, il suono di un linguaggio” di Turid Rugaas, Haqihana.

<hr>

<p>Fisiologicamente non siamo diversi da altri mammiferi così come pretendiamo. E neppure dal punto di vista emozionale.</p>

<p>Tutti quelli che hanno un cervello hanno un sistema limbico e questo significa che abbiamo tutti le stesse emozioni. Abbiamo paura di qualcosa, e anche i cani. Ci spaventano le minacce, la rabbia, il dolore, il rumore. Succede lo stesso ai cani.</p>

<p>Ci arrabbiamo quando ci tormentano e ci spingono a fare cose che non siamo in grado di fare o che ci mettono comunque a disagio, e questo succede anche ai cani. Alcuni degli stimoli a cui reagiamo sono diversi da specie a specie, ma molti sono simili.</p>

<p>Tutto ciò è legato alla sopravvivenza. Se non avessimo queste reazioni, la nostra specie non sarebbe sopravvissuta così a lungo.</p>

<p>Gli animali hanno emozioni. Quando succede loro qualcosa e perciò reagiscono con emozioni quali: dolore, rabbia, felicità, paura, queste emozioni sono elaborate e immagazzinate nel sistema limbico del cervello.</p>

<p>C’è ancora chi pensa che gli animali non abbiano sentimenti. Certo che li hanno! Essi hanno lo stesso sistema nervoso, lo stesso sistema limbico proprio come noi e lo stress viene elaborato proprio come nella specie umana, e genera gli stessi problemi.</p>

<p>Ti basta osservare un animale per cogliere le emozioni sul suo viso, nel suo sguardo e nella sua postura. Gli animali sono molto chiari nelle loro espressioni, se solo ci prendiamo il disturbo di osservarli e di capire.</p>

<p>La nostra arroganza di essere umani li priva dell’elemento più importante dell’essere animali: le emozioni. Dobbiamo imparare a percepirle e a rispettarle. Se vogliamo, possiamo. E dobbiamo, se vogliamo essere esseri umani.</p>

<cite>
  Turid Rugaas
</cite>
