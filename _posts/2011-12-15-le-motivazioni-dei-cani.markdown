---
layout: post
title: Le motivazioni dei cani
summary: >
      Per comprendere veramente cosa desiderano i cani, cosa ricercano nel mondo, quali attività sono portati a fare e quali oggetti sono importanti per loro, in quanto risaltano nella realtà, è indispensabile conoscere le loro motivazioni.  
tumb: /images/Anna-e-Ariel.jpg
more: true
---
Per comprendere veramente cosa desiderano i cani, cosa ricercano nel mondo, quali attività sono portati a fare e quali oggetti sono importanti per loro, in quanto risaltano nella realtà, è indispensabile conoscere le loro motivazioni.

Ecco qui un elenco delle **motivazioni principali** che si ritrovano nei nostri amici a quattro zampe (l’elenco è tratto dal libro "Pedagogia cinofila" di Roberto Marchesini):

1. **Predatoria**: volgersi verso oggetti piccoli in movimento e raggiungerli;
2. **Sillegica**: raccogliere degli oggetti e portarli in tana o in un nascondiglio;
3. **Territoriale**: difendere un territorio o un ambiente circoscritto;
4. **Protettiva**: difendere un affiliato o un cucciolo;
5. **Perlustrativa**: esplorare un ambiente e mapparlo;
6. **Esplorativa**: analizzare un oggetto nei dettagli;
7. **Epimeletica**: aiutare e accudire un compagno;
8. **Competitiva**: confrontarsi o gareggiare con un compagno;
9. **di Ricerca**: cercare degli oggetti nascosti;
10. **di Corteggiamento**: attirare un partner sessuale;
11. **Cinestesica**: fare movimento, correre, saltare;
12. **Somestesica**: esplorare il proprio corpo;
13. **Collaborativa**: fare un’attività con un partner, concertarsi in un’attività di gruppo;
14. **Possessiva**: mantenere il possesso di un oggetto;
15. **Comunicativa**: esprimere uno stato o indicare qualcosa;
16. **Et-epimeletica**: chiedere l’aiuto o lasciarsi curare da un altro soggetto;
17. **Affiliativa**: far parte di un gruppo ristretto;
18. **Sociale**: raggiungere un posizionamento all’interno del gruppo.

Le motivazioni sono le proposte del cane, cioè le sue tendenze a compiere certi comportamenti invece che altri, a ritenere importanti delle cose, degli oggetti, dei target, mentre altri non li guarda nemmeno, praticamente definiscono gli interessi del cane e verso cosa è maggiormente orientato; sono le aree dove cerca gratificazione.

Le motivazioni sono il frutto della storia della specie, infatti si sono sedimentate in una specie perché questa ha ottenuto un vantaggio riproduttivo rispetto al suo modo e ambiente di vita (ogni specie ha le sue motivazioni, infatti per un cane una pallina che corre è estremamente eccitante avendo la motivazione predatoria, per un coniglio invece non ha alcun significato). Nei cani inoltre c’è anche una differenza dovuta alla razza a cui appartengono, infatti ogni razza presenta uno specifico volume delle motivazioni di specie a seconda della loro origine e del motivo per cui sono stati selezionati (ad esempio, un cane da caccia, come il Bracco italiano, avrà una motivazione perlustrativa che ha un peso molto maggiore rispetto ad un molosso, come il Rottweiler, che invece ha un’alta motivazione possessiva). Le motivazioni sono sicuramente innate, ma dipendono anche dalla storia di quel cane, in quanto, attraverso l’esercizio, l’esperienza, il gioco, l’imitazione e la stimolazione, possono assumere pesi diversi (cioè se quella motivazione è tanto rilevante o no per quel cane) ed essere generalizzate o disciplinate attraverso delle regole (ad esempio un cane che rincorre qualunque cosa si muova o solo la pallina).

<blockquote cite="Roberto Marchesini">
<p>Le motivazioni sono disposizioni mentali: 1) di orientamento al mondo, ossia cosa interessa, cosa si ricerca, cosa spicca, cosa diviene un target (elezione di particolari enti); 2) di espressioni comportamentali ossia di particolari proposte di attività (proattive); 3) di aree dove si cerca gratificazione e che danno autoefficacia (piacere). Le motivazioni sostengono le attività del cane dandogli interesse per ciò che lo circonda e gratificazione nel comportamento, facendo emergere certi oggetti e ritagliando specifiche situazioni appaganti.</p>
</blockquote>
<cite>
  Roberto Marchesini
</cite>
