---
layout: post
title: L'importanza di una corretta socializzazione primaria
summary: >
        Far fare al nostro cucciolo una buona socializzazione primaria (intraspecifica) è fondamentale per farlo crescere nel modo migliore e farlo diventare un cane felice ed equilibrato.
tumb: /images/P1020916.jpg
more: true
---

Far fare al nostro cucciolo una buona socializzazione primaria (intraspecifica) è fondamentale per farlo crescere nel modo migliore e farlo diventare un cane felice ed equilibrato.

E' importante che nei primi due anni di vita il nostro amico a quattro zampe conosca tanti cani e che abbia la possibilità di giocare con loro in tutta libertà. Infatti non basta che incontri dei cani a guinzaglio durante la passeggiata, deve poter interagire con loro in modo complesso e potersi esprimere totalmente. Solo così saprà comunicare con i propri simili correttamente e questo significa anche una più facile gestione del cane da parte del proprietario. Infatti se un cane sa stare in mezzo agli altri sarà molto più semplice e piacevole per noi fargli vivere ogni momento della nostra vita.

Il cucciolo deve stare con cani di qualsiasi taglia, razza ed età; in questo modo una volta adulto avrà tutte le competenze per approcciarsi al nuovo amico nel migliore dei modi... conoscerà perfettamente il galateo canino!

Attenzione però a proteggere il vostro cucciolo da esperienze traumatizzanti, bisogna valutare molto bene i cani con cui entrerà in contatto. Nel caso, ad esempio, di un cagnolino timoroso bisognerà metterlo con altri cani che sappiano approcciarsi a lui con delicatezza e che rispettino i suoi tempi; invece, per un cucciolo molto esuberante, un cane adulto equilibrato che lo sgrida quando esagera, è quello che fa al caso suo.

Un cane che sa stare in mezzo agli altri è un cane molto più felice, perché come noi sono animali estremamente sociali.