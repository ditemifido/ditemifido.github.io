---
layout: post
title: Le motivazioni sono il sale della vita!
categories: citazioni, comunicazione, relazione
permalink: /:year/:month/:day/:title/
summary: >
       Le motivazioni sono il “camburante” che mette in moto il soggetto e gli dà uno scopo per attivarsi. Ogni individuo appartenente ad una determinata specie ricerca nel mondo qualcosa di peculiare ed esclusivo.
tumb: /images/P1020916.jpg
more: true
---

Le motivazioni sono il “camburante” che mette in moto il soggetto e gli dà uno scopo per attivarsi. Ogni individuo appartenente ad una determinata specie ricerca nel mondo qualcosa di peculiare ed esclusivo; infatti per un cane sono molto interessanti cose che magari noi uomini ignoriamo totalmente. Ad esempio, provate a pensare a cosa potrebbe succedere se lanciassimo una palla in mezzo a un gruppo di cani… succederebbe la stessa cosa se la gettassimo in una stanza piena di persone?!? Ovviamente no, proprio perché ogni specie ha le proprie motivazioni che si sono sedimentate in quanto adattative per la specie stessa, per l’ambiente di vita in cui si è sviluppata e per il modo di vivere di essa. Per noi, una pallina in movimento non significa nulla, perché infatti i nostri antenati erano dei raccoglitori, dotati quindi di una forte motivazione sillegica (= raccogliere degli oggetti e portarli in tana o in un nascondiglio), per questo siamo tanto attratti dallo shopping o dalle collezioni di qualsiasi tipo.

Invece, per i nostri amici a quattro zampe, una pallina in movimento mette in moto la loro spiccata motivazione predatoria (= volgersi verso gli oggetti in movimento e raggiungerli), rincorrerla e agguantarla li renderà estremamente felici.

Le motivazioni indicano quindi quello che un soggetto è portato a fare e a proporre, i suoi interessi e verso quali attività è più orientato. Grazie ad esse, l’individuo, tra le mille possibilità che ha di fronte, riesce a ritagliarsi un piccolo mondo che gli dà gratificazione. Un soggetto che riesce a mettere in atto un comportamento che rispetta le sue motivazioni, si sentirà felice ed appagato. Per questo è importante poter esprimere e coltivare i propri interessi, vivendo in un contesto capace di stimolarli e renderli possibili.

Tutto questo discorso è da tener presente nell’educazione del cane. Se l’attività proposta è in linea con una sua motivazione (quindi ha il suo consenso motivazionale), sarà svolta con piacere ed entusiasmo dal cane e sarà quindi marcata con emozioni positive. Al contrario, se il lavoro non rispetta i suoi interessi e viene imposto, il cane lo marcherà negativamente e una volta riproposto non verrà accolto volentieri e noteremo che il nostro amico a quattro zampe cercherà di ritrarsi. Per questo, nell’educazione del cane dobbiamo cercare il consenso motivazionale, per evitare di utilizzare un metodo coercitivo che va a minare la fiducia che il cucciolo ripone in noi.

<blockquote cite="Roberto Marchesini">
<p>Esprimendo il suo orizzonte motivazionale è come se il cane manifestasse la sua natura in tutta la sua autenticità e in perfetta sintonia tra ciò che la mente ricerca e ciò che il corpo è in grado di fare.</p>

<p>Tradurre la motivazione in un comportamento dà soddisfazione, per cui non si sente la fatica e ci si butta a capofitto nelle imprese più impegnative.</p>
</blockquote>
<cite>
  Roberto Marchesini
</cite>
