---
layout: post
title:  Una favola che aiuta i bambini a comprendere i cani
summary: >
        Questo libro è una bellissima favola che ha come protagonista un bambino di nome Giacomino e un cane grande e bianco. Giacomino entra nel Paese del Silenzio dove vige una regola: in questo posto nessuno può parlare...
tumb: /images/P1080764b.jpg
more: true
---

*Giacomino nel villaggio del silenzio* di Francesco Fabbri, è una bellissima favola che ha come protagonista un bambino di nome Giacomino e un cane grande e bianco. Giacomino entra nel Paese del Silenzio dove vige una regola: in questo posto nessuno può parlare. Inizia così un viaggio pieno di persone, situazioni, gesti, espressioni, stati d’animo ed emozioni. Finché nel suo percorso non si trova di fronte a un cane e Giacomino dovrà imparare ad approcciarsi a lui nel modo corretto per poter diventare suo Amico.

<blockquote cite="Francesco Fabbri">
<p>Le parole spesso non servono per capire le persone. Sai perché mi sono trasformato in cane, Giacomino? [...]</p>

<p>Il cane come tutti gli animali non comunica attraverso le parole. Per lui sono importanti i gesti, i movimenti e le espressioni. Non puoi guardare un cane fisso negli occhi... lo spaventerai. Non puoi avvicinarti a lui di fronte... si sentirà minacciato e avrà paura. Non puoi toccarlo sulla testa, si sentirà schiacciato. Quando ti sei avvicinato a me ed ero un cane mi sono allontanato e ho sbadigliato, poi mi sono leccato il naso, e infine mi sono grattato… Sai cosa significano questi gesti per un cane? [...]</p>

<p>Questi gesti per un cane significano: stai calmo… sono un amico… perché mi minacci... [...]</p>
</blockquote>
<cite>
*Giacomino nel villaggio del silenzio*<br> di Francesco Fabbri
</cite>

Capire e capirsi è importante per tutte le persone e per tutti gli animali. Serve per diventare Amici.
